**Задача 1** <br>
Како успешен студент на ФИНКИ вие сте повикани да работите на подобрување на IKnow системот. Како дел од системот треба да се додаде нов дел кој ќе биде одговорен за обработување на дисциплински мерки, па како дел од тимот за развивање на софтверот ќе треба да ја имплементирате класата DisciplinaryAction која ќе ги чува следните информации:

Името на студентот (динамички алоцирана низа од карактери)
Индексот на студентот (int)
Причината за дисциплинската мерка (динамички алоцирана низа од карактери)
бројот на сесии во кои студентот нема право да полага (int)

Класата треба да ги има следните методи и конструктори:

Default конструктор
Copy конструктор
Конструктор со аргументи
Деструктор
Set и Get методи за индексот
Оператор =
оператор << за печатење на информации за студентот
оператор ++ за зголемување на бројот на сесии во кои студентот е казнет (во префикс нотација)
оператор >= за споредба на дисциплински постапки според бројот на сесии во кои студентот е казнет

Операторот << треба да печати според следниот формат:
Student: [Name]
Student's index: [Index]
Reason: [Reason]
Sessions: [Sessions]


При што вредностите во [] треба да се заменат со вредностите во класата!

!!! ДА НЕ СЕ ПРАВАТ ПРОМЕНИ ВО MAIN() ФУНКЦИЈАТА !!!

**Задача 2** <br>
Да се напише класа Book во која се чуваат информации за името на книгата (динамички алоцирана низа од знаци), isbn на книгата (динамички алоцирана низа од 5 цели броја) и број на страници (цел број). За класата да се обезбедат set и get методите што се користат и да се преоптоварат следните оператори:

оператор == за споредување на две книги според isbn-от

оператор << за печатење на податоци за книгата во формат Title: наслов ISBN:[x y z k l]

Да се напише класа BorrowABook за библиотека за изнајмување книги  во која се чуваат информација за името на бибилиотеката (низа од 100 знци), низа од книги (динамички алоцирана низа од објекти од класата Book) и број на книги со кој располага (цел број). Во класата BorrowABook да се напише конструктор со еден аргумент за иницијализација на името на библиотеката. При секое додавање на нова книга во библиотеката, динамички алоцираната низа да го зголемува капацитетот за 1 елемент. Во оваа класа да се преоптоварат операторите:

+= за додавање на нова книга во библиотеката и

-= за отстранување на дадена книга од библиотеката (онаа со веќепостоечки ISBN кој се поклопува со ISBN-от на друга книга).

На излез да се отпечатат името на библиотеката и листа на книги што таа ги изнајмува, а чиј број на страници е поголем од 150. Последново да се направи со функција printNumberOfPages(int max) што треба да се дефинира во класата BorrowABook.

Појаснување на main функцијата: Информациите за книгите се читаат од тастатура со операторот +=. Во последниот ред од влезот дадени се информации за книгата која што се внесува грешно бидејќи има ист isbn како и друга книга. Потребно е истата да биде избришана.
!!! ДА НЕ СЕ ПРАВАТ ПРОМЕНИ ВО MAIN() ФУНКЦИЈАТА !!!

